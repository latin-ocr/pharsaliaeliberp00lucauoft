PHARSALJAE LJB. J. ¹3

Roma sit. his cunctae simul adsensere cohortes,
elatasque alte quaecumque ad bella vocaret
promisere manus. it tantus ad aethera clamor
quantus piniferae Boreas ‘cum Thracius Ossae
rupibus incubuit curvato robore pressae 390
fit sonus aut rursus redeuntis in aethera silvae.
Caesar ut acceptum tam prono milite bellum
fataque ferre videt, ne quo languore moretur
fortunam, sparsas per Gallica rura cohortes
evocat et Romam motis petit undique signis. 395
deseruere cavo tentoria fixa Lemano,
castraque quae Vogesi curvam super ardua rupem
pugnaces pictis cohibebant Lingonas armis.
hi vada liquerunt Isarae qui gurgite ductus
per tam multa suo famae maioris in amnem 400
lapsus ad aequoreas nomen non pertulit undas.
solvuntur flavi longa statione Rutheni:
mitis Atax Latias gaudet non ferre carinas,
finis et Hesperiae promoto limite Varus:
quaque sub Herculeo sacratus numine portus 405
urget rupe cava pelagus: non Caurus in illum
ius habet aut Zephyrus: solus sua litora turbat
Circius et tuta prohibet statione Monoeci.
quaque iacet litus dubium quod terra fretumque
vindicat alternis vicibus, cum funditur ingens 4¹0

oceanus, vel cum refugis se fluctibus aufert.
ventus ab extremo pelagus sic axe volutet

destituatque ferens 3 an sidere mota secundo

Tethyos unda vagae lunaribus aestuet horis 3

flammiger an Titan ut alentes hauriat undas 4¹ 5
erigat Oceanum fluctusque ad sidera ducat,

quaerite quos agitat mundi labor: at mihi semper

tu quaecumque moves tam crebros causa meatus

