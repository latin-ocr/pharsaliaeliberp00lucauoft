2 M. ANNAEI LUCANI

in te verte manus: nondum tibi defuit hostis.
at nunc semirutis pendent quod moenia tectis
urbibus Italiae, lapsisque ingentia muris

saxa iacent, nulloque domus custode tenentur,
rarus et antiquis habitator in urbibus errat,
horrida quod dumis multosque inarata per annos
Hesperia est, desuntque manus poscentibus arvis,
non tu, Pyrrhe ferox, nec tantis cladibus auctor
Poenus erit: nulli penitus descendere ferro
contigit: alta sedent civilis vulnera dextrae.
quod si non aliam venturo fata Neroni

invenere viam, magnoque aeterna parantur
regna deis, caelumque suo servire tonanti

non nisi saevorum potuit post bella Gigantum:
iam nihil, o superi, querimur: scelera ipsa nefasque
hac mercede placent: diros Pharsalia campos
impleat, et Poeni saturentur sanguine manes3
ultima funesta concurrant proelia Munda.

his, Caesar, Perusina fames Mutinaeque labores
accedant fatis, et quas premit aspera classes
Leucas et ardenti servilia bella sub Aetna:
multum Roma tamen debet civilibus armis,
quod tibi res acta est. te, cum statione peracta
astra petes serus, praelati regia caeli

excipiet gaudente polo, seu sceptra tenere,

seu te flammigeros Phoebi conscendere currus,
telluremque nihil rnutato sole timentem

igne vago lustrare iuvet: tibi numine ab omni
cedetur, iurisque tui natura relinquet,

quis deus esse velis, ubi regnum ponere mundi.
sed neque in Arctoo sedem tibi legeris orbe,
nec polus adversi calidus qua vergitur Austri,
unde tuam videas obliquo sidere Romam.

25

30

40

50

55

