8 M. ANNAEI LUCANJ

excepturus aquas: molli tum cetera rumpit
turba vado faciles iam fracti fluminis undas.
Caesar ut adversam superato gurgite ripam
attigit Hesperiae vetitis et constitit arvis:

hic, ait, 1110 pacem temerataque iura relinquo 3

te, Fortuna, sequor. procul hinc iam foedera sunto.

credidimus fatis. utendum est iudice bello.

sic fatus, noctis tenebris rapit agmina ductor
impiger et torto Balearis verbere fundae

ocior et missa Parthi post terga sagitta,
vicinumque minax invadit Ariminon. ignes

solis lucifero fugiebant astra relicto,

iamque dies primos belli visura tumultus
exoritur. seu sponte deum, seu turbidus Auster
impulerat, maestam tenuerunt nubila lucem.
constitit ut capto iussus deponere miles

signa foro, stridor lituum clangorque tubarum
non pia concinuit cum rauco classica cornu.
rupta quies populi stratisque excita iuventus
diripuit sacris adfixa penatibus arma

quae pax longa dabat: nuda iam crate fluentes
invadunt clypeos curvataque cuspide pila

et scabros nigrae morsu rubiginis enses.

ut notae fulsere aquilae Romanaque signa,

et celsus medio conspectus in agmine Caesar,
diriguere metu, gelidus pavor occupat artus,

ct tacito mutos volvunt in pectore questus:

o male vicinis haec moenia condita Gallis,

0 tristi damnata loco! pax alta per omnes

et tranquilla quies populos: nos praeda furentum

primaque castra sumus. melius, Fortuna, dedisses
orbe sub Eoo sedem gelidaque sub Arcto

errantesque domos Latii quam claustra tueri.

225

230

h)

<Aa
υἱ

240

245

