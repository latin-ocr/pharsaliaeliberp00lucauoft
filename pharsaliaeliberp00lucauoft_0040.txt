20 M. ANNAEI LUCANI

atque iram superum raptis quaesivit in extis.
terruit ipse color vatem: nam pallida taetris
viscera tincta notis gelidoque infecta cruore
plurimus adsperso variabat sanguine liv.or
cernit tabe iecur madiduni. venasque minaces
hostili de parte videt. pulmonis anheli
fibra latet parvusque secat vitalia limes
cor iacet: et sanieffl per hiantes viscera rimas
emittunt: produntque suas omenta latebras
quodque—nefas—nullis impune adparuit extis
ecce videt capiti fibrarum increscere molem
alterius capitis: pars aegra et marcida pendet,
pars micat et celeri venas movet improba pulsu.
his ubi concepit magnorum fata malorum
exclamat: vix fas, superi, quaecumque monetis
prodere me populis: neque enim tibi summe litavi
Iupiter hoc sacrum: caesique in pectora tauri
inferni venere dei. non fanda timemus:
sed venient maiora metu. di visa secundent
et fibris sit nulla fides3 sed conditor artis
finxerit ista Tages. flexa sic onmia Tuscus
involvens multaque tegens ambage canebat.

at Figulus cui cura deos secretaque caeli
nosse fuit, quern non stellarum Aegyptia Memphis
aequaret visu numerisque moventibus astra,
aut hic errat, ait, nulla curn lege per aevum
mundus et incerto discurrunt sidera motu:
aut si fata movent urbi generique paratur
humano matura lues. terraene dehiscent
Subsidentque urbes? an tollet fervidus ae‘r
temperiem? segetes tellus infida negabit?
omnis an infusis miscebitur unda venenis?
quod cladis genus, 0 superi, qua peste paratis

620

625

6

0

(υ

640

